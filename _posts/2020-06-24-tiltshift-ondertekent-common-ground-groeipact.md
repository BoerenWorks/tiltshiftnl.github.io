---
layout: two-col-screen
subject: common ground
title: TiltShift ondertekent Common Ground Groeipact
description: "De manier waarop wij werken is uitgegroeid tot dé manier waarop gemeenten samen software willen maken. Dat is tof! Het was voor ons dan ook logisch om Common Ground partner te worden."
keywords: ""
image: "assets/img/foto/IMG_9253_scaled.jpg"
caption: 'Explore "App Interne Dienstverlening", Gemeente&nbsp;Amsterdam'
menu: show
author: Johan Groenen
---
*{{ page.description }}*

Data zo veel mogelijk bij de bron laten en deze daaruit realtime opvragen via *Application Programming Interfaces* (API's); een Agile manier van software ontwikkelen, waarbij iedere week een verbeterde versie van de software wordt opgeleverd aan de gebruikers; componentgebaseerde, open source applicaties maken &mdash; dat is hoe we bij TiltShift al sinds 2015 werken, en hoe we erin geslaagd zijn om Datalab Amsterdam tot een voorbeeld te maken van hoe je als gemeente innovatieve datagedreven toepassingen kan ontwikkelen.

Gedurende de afgelopen jaren hebben we veel en vaak met VNG (*Vereniging van Nederlandse Gemeenten*) gesproken over onze manier van werken, de oplossingen die we hebben gerealiseerd, en hoe we deze naar meer gemeenten kunnen opschalen.

Toen we gevraagd werden om het Groeipact Common Ground te tekenen, was dat voor ons dan ook een no-brainer.

Als design en innovatiebureau voor good public tech willen we niks liever dan samen software maken. Software die échte problemen oplost. Software die écht werkt voor mensen. Software die niet los staat van de organisatie, maar daar onderdeel van uitmaakt. Software die leeft.

In onze <a href="/fixxx">Fixxx trajecten</a> combineren we de architectuur van common ground daarom met design thinking aanpak. Op een probleemgedreven manier zijn we in staat om snel innovatieve toepassingen te maken die echt iets oplossen, zoals effectieve, gebruiksvriendelijke procestools voor ambtenaren op straat, en duidelijke, toegankelijke digitale diensten voor burgers en bedrijven. Daarop blijven we ons dan ook richten: probleemgedreven innovatie, en van daaruit samen software maken die écht werkt!

Met dit partnerschap hopen we onze applicaties beter beschikbaar te maken voor andere gemeenten, en met onze aanpak te laten zien dat de mens centraal stellen in de ontwikkeling van software niet alleen bijdraagt aan een succesvol product, maar aan meer energie en saamhorigheid in project en organisatie!